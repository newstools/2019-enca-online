Jan Malan word daarvan beskuldig dat hy Johan Fortuin agtervolg en daarna verskeie keer met ‘n mes gesteek het. HERMANUS - ‘n Wynboer van Stanford in die Wes-Kaap het vanoggend op aanklag van moord in die Hermanus-landdroshof verskyn. Jan Malan, eienaar van die Sir Robert Stanford-landgoed, word aangekla van die moord op Johan Fortuin, 'n elektrisiën. Fortuin is in Junie aan messteekwonde dood.