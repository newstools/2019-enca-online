Brandstigting word vermoed by die Mitchells Plain-daghospitaal, terwyl ‘n kortsluiting moontlik die brand by die Tygerberg-hospitaal laat uitbreek het. MITCHELLS PLAIN - Staatshospitale in Kaapstad steier ná 'n rampspoedige naweek. Geskokte rampbestuurspersoneel het Vrydag die lewelose liggaam van ‘n sesjarige seun uit ’n swembad van die Tygerberg- hospitaal in Bellville gehaal. Die nooddienste is aanvanklik ontbied nadat ’n brand laatmiddag by dié hospitaal ontstaan het. Dit volg nadat die teater van die Mitchells Plain-daghospitaal Vrydagoggend in ‘n brand vernietig is. 