Ná 61 jaar sal die hoefslag van perde dalk nooit weer op dié baan val nie. KIMBERLEY. Noord-Kapenaars gaan binnekort nie meer 'n dag by die perderesies kan geniet nie. Die geskiedkundige perderenbaan, Flamingo Park, in Kimberley gaan waarskynlik in Desember sluit. Die baan is die enigste sand-baan in die land en word deur Phumelela Gaming besit. Die maatskappy voer aan hulle bedryf die baan teen 'n verlies. Maar die besluit om die baan te sluit het ramp-spoedige gevolge vir die perde-afrigters, stalknegte en die resiesperde.