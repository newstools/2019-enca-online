Hoewel misdaadsyfers wys dat die getal plaasmoorde wél daal, word meer mense as ooit tevore in Suid-Afrika vermoor. PRETORIA - Die polisie het Donderdag die jaarlikse misdaadsyfers vir 2018/2019 bekendgemaak, en onder meer onthul die drie groot kontakmisdade - moord, poging tot moord en aanranding - het verder toegeneem. Die moordkoers het met 3,4% gestyg, terwyl seksuele misdrywe met 4,6% toegeneem het. Huisrooftogte het ook toegeneem, met 0,8%. Misdaadkenners gee hulle mening oor die algemene toename in misdaad.