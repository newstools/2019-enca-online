Ingevolge die nuwe AARTO-wetgewing sal ‘n bestuurder van vooraf moet aansoek doen vir sy rybewys indien dit drie maal opgeskort word. PRETORIA - Die nuwe AARTO-stelsel sal nié teen mense met uitstaande e-tolrekeninge gebruik word nie. Bestuurders wat ingevolge dié wet boetes en strafpunte kry, sal dit steeds kan betwis. Maar vir ernstige oortredings sal mense bo en behalwe die vonnis wat die hof oplê, ook strafpunte kry. Só het die Padverkeersoortredingsagentskap op 'n geleentheid van die Nasionale Persklub gesê.