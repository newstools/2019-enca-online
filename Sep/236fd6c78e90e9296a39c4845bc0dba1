Volgens die VN het tientalle vlugtelinge reeds aan hulle deur kom klop vir hulp ná die onlangse xenofobiese aanvalle in onder meer Gauteng. JOHANNESBURG - Die Verenigde Nasies se Vlugtelingagentskap het 'n beroep op Suid-Afrikaners gedoen om hulle medemens in tye van nood te help en nie aan te val nie. Die eerste konsultasie van sy soort in Suider-Afrika het Dinsdag begin waar die VN met niewinsgewende organisasies en ander belangegroepe vergader het oor die vlugtelingkrisis in die streek. Daar is groot kommer uitgespreek oor die onlangse xenofobiese aanvalle wat veral in Gauteng kop uitgesteek het.