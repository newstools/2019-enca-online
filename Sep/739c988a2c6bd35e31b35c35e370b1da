Die Nasionale Vervolgingsgesag verdedig sy besluit om die agtjarige slagoffer in die Dros-verkragtingsaak te laat getuig. PRETORIA - Geen ouer behoort te sien wat sý het nie. Só sê die ma wie se dogter in 2018 in ‘n Dros-restaurant in Pretoria verkrag is. Sy en haar kind het getuig in die verkragtingsaak teen Nicholas Ninow wat in die hooggeregshof in Pretoria aangehoor word. Ninow het vroeër skuld beken aan twee aanklagte van verkragting, asook aan die besit en gebruik van dwelms en regsverydeling. Die inhoud van die volgende berig kan kykers ontstel.