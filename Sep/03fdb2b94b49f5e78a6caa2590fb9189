Die eindronde van die Meesterskampioenskap in eSport het die afgelope naweek by Comic Con Africa plaasgevind met reuseprysgeld op die spel. MIDRAND - Van 'n blote tydverdryf tot 'n georganiseerde beroepsport. Sedert die 1990’s het elektroniese speletjies, oftewel "gaming", verander in wat vandag bekend staan as "eSports". Miljoene mense kyk regstreeks na dié kampioenskappe.