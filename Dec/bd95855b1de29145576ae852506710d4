In Mamelodi het oorstromings nog 500 inwoners dakloos gelaat toe honderde sinkdakhuise deur vloedwater meegesleur is. CENTURION – Minstens een persoon is dood en nog een word vermis weens oorstromings in die Tshwane-metropool. Volgens die Departement van Samewerkende Regering is albei deur fratsvloede in Centurion meegesleur. Talle inwoners moes in Centurion en Mamelodi gered word nadat hulle deur vloedwater vasgekeer is. Die oorstromings het ook huise en plakkershutte in puin gelê en paaie versper. Intusssen het die weerdiens ’n waarskuwing uitgereik vir nog swaar reën wat tot oorstromings in verskeie provinsies kan lei.