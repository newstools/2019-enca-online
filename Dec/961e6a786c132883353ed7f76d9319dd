Om 'n kelner te wees, is dalk nie 'n glansryke werk nie, maar hulle sê die Kersfeesuitdaging is 'n lekker klop op die skouer. JOHANNESBURG - Honderde kelners vanoor die land het danksy 'n nuwe uitdaging 'n ekstra groot fooitjie in die sak gesteek. Die Facebook-groep, #I'm Staying, se Kersfeesuitdaging spoor mense aan om hulle rekeninge te verdubbel en sodoende vir kelners 'n 100%-fooitjie te gee. Talle plasings van mense wat die uitdaging aanvaar het, word die afgelope paar dae op die groep se Facebook-blad gedeel. Dié groep is in September gestig en het tans meer as 'n miljoen lede.