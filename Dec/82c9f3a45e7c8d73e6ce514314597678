Die voormalige bendeleier Rashied Staggie het 'n heldebegrafnis in Kaapstad gekry. KAAPSTAD - Die familie van die vermoorde bendeleier Rashied Staggie sê hulle wil geregtigheid sien geskied, nie wraak nie. Dit was Saterdag die boodskap van sy broer, Solomon, op Staggie se heldebegrafnis in Kaapstad. Hy is verlede Vrydag doodgeskiet op dieselfde plek waar sy tweelingbroer, Rashaad, 23 jaar gelede vermoor is voor hulle ouerhuis in Soutrivier. Dié tweeling het die berugte superbende Hard Livings in 1971 gestig.