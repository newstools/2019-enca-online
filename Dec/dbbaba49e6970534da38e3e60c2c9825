Die boere in die Noord-Kaap hou aan hoop en bid dat reën gou verligting sal bring. VANWYKSVLEI, 6 Desember 2019 - Boere in die droogtegeteisterde Noord-Kaap het oor die volgende drie maande bykans R690-miljoen nodig om hulle van ondergang te red. In groot dele van dié provinsie gaan mens en dier gebuk onder die ergste droogte in menseheugenis. eNuus se Gerhard Pretorius en kameraman Malibongwe Swane het die Noord-Kaap saam met verteenwoordigers van die landboumaatskappy GWK besoek om die omvang van dié ramp eerstehands te ervaar.