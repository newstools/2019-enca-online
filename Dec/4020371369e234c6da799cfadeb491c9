Baruch Entertainers van Elsiesrivier is besig om aan hulle laaste voorbereidings te skaaf voor Tweede Nuwejaar aanbreek. KAAPSTAD - Daar word met groot afwagting uitgesien na een van die hoogtepunte op Kaapstad se kalender. Honderde groepe neem jaarliks deel aan wat onder plaaslike inwoners as Tweede Nuwejaar bekend staan. Dié tradisie word al vir meer as 'n 100 jaar gevier. Duisende Klopse in kleurvolle kostuums sing en dans deur die strate van die Moederstad en omskep dit in een groot makietie. eNuus se Monique Mortlock het agter die skerms gaan inloer om te sien hoe die groepe werskaf.