Twee susters wat al 45 jaar vir geregtigheid wag, moet nou nóg langer wag nadat hul hofsaak tot middel 2020 uitgestel is. KAAPSTAD – Twee susters wat al 45 jaar vir geregtigheid wag, moet nou nog langer wag. Die hofsaak teen aangetroude familielede wat hulle na bewering jare lank onsedelik aangerand het, is tot middel 2020 uitgestel. Claudine Shiels en Lisa van der Merwe het klagte teen die familielede ingedien na 'n geskiedkundige uitspraak in die Frankel-hofsaak. Dit beteken dat sake van seksuele aanranding na twintig jaar steeds vervolg kan word.