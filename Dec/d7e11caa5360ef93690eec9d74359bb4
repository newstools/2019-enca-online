JG Oosthuizen het in die besige jaar ook met 'n graad in sielkunde begin. JOHANNESBURG - Ná 'n fratsongeluk wat hom in 'n kwadrupleeg verander het, het JG Oosthuizen nooit gedink hy sou 'n fietsren voltooi of 'n finalis in 'n modelkompetisie wees nie. Maar vanjaar het hy albei dié prestasies behaal en vir homself ook nuwe doelwitte gestel. Hy het vier jaar gelede saam met sy broer en vriende in die see gespeel toe 'n bollemakiesie skeefgeloop het. Maar hy sê hy leef sedertdien 'n vol lewe, en wil ander inspireer om dieselfde te doen.