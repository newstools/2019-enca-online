Daar is 11 liedjies op "Africa", onder meer ‘n oorspronklike treffer, ‘n countryliedjie en selfs 'n Kerslied. JOHANNESBURG - Die Ndlovu-jeugkoor se debuutalbum het die musiekmark op 'n hoë noot getref. Dié koor van Limpopo het internasionale sterstatus verwerf met hulle deelname aan "America’s Got Talent", waarmee hulle ‘n internasionale platekontrak losgeslaan het. Die album, "Africa", is verlede week uitgereik en is reeds boaan die plaaslike trefferslys.