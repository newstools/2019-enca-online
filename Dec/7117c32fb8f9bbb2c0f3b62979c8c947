Klein Valentino Grootetjie, wat in 'n vermoedelik bendeverwante skietvoorval gesterf het, is ter ruste gelê. KAAPSTAD - Die minister van polisie het die gemeenskap van Lavender Hill in Kaapstad gevra om die polisie met die uitwissing van bendegeweld te help. Bheki Cele het die begrafnis van die vyfjarige Valentino Grootetjie bygewoon. Hy is slegs 'n paar dae voor Kersfees deur vermeende bendelede in sy agterplaas doodgeskiet. Twee verdagtes, wat twee dae ná die skietvoorval vasgetrek is, het sedertdien in die hof verskyn. Hulle is in aanhouding tot hulle volgende verskyning in Januarie.