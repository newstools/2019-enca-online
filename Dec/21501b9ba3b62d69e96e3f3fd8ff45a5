Drie walvisse het binne twee weke in Junie vanjaar naby Simonstad in seekatvangstoerusting verstrik geraak. SIMONSTAD - Walvisse in Valsbaai is vandag veiliger omdat die gemeenskap saamgestaan het om hulle te beskerm. Meer as 61 000 mense het in Junie vanjaar ’n aanlyn petisie teen eksperimentele seekatvangs in Valsbaai onderteken nadat talle walvisse in die toerusting verstrik geraak het. Die minister van omgewingsake het gou 'n tydelike moratorium op seekatvangs in die gebied geplaas. Die verbod is onlangs opgehef en nuwe, strenger regulasies is nou van krag om walvisse te beskerm. Die beeldmateriaal in die volgende berig kan kykers ontstel.