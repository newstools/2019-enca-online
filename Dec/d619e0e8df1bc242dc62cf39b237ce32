Geregtigheid kan ná 45 jaar vir twee susters van Kaapstad geskied, nadat hulle na bewering jarelank seksueel mishandel is. KAAPSTAD - Twee susters van Kaapstad se suidelike voorstede voel optimisties dat die familielede wat hulle na bewering seksueel mishandel het, uiteindelik verhoor word. Claudine Shiels en Lisa van der Merwe het in 2018 klagte van onsedelike aanranding ingedien oor beweerde jarelange mishandeling wat hulle tydens die sewentigerjare as minderjariges moes verduur. Dit was nadat ’n geskiedkundige uitspraak verlede jaar bepaal het dat die voorskrif van 20 jaar om onsedelike aanranding te vervolg, geskrap moes word.