Khoi-mense het langs die riviere hier gewoon, voordat die grond in die 1650's toegeëien is. KAAPSTAD - Groepe wat Khoi-mense verteenwoordig, het die stryd aangeknoop teen 'n groot eiendomsontwikkelaar. Die Liesbeek Leisure-eiendomstrust wil 'n woongebied, winkels en kantoorruimte in die River Club-gebied in Observatory in Kaapstad ontwikkel. Die projek beloop sowat R4-miljard. Maar inheemse mense en burgerlike groepe wil hê die gebied moet nasionale erfenisstatus kry. Hulle sê dis heilige grond, waar van Suid-Afrika se eerste mense se voetspore lê.