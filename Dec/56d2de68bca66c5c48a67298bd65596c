Daar is ál hoe meer bewerings van polisiewreedheid in die Weskusdorp, Hopefield, nadat 'n man in aanhouding dood is. HOPEFIELD - Twee polisiebeamptes van Hopefield in die Wes-Kaap gaan Kersfees en Nuwejaar agter tralies deurbring ná die dood van 'n man wat daar in aanhouding was. Hulle het verlede week in die plaaslike landdroshof verskyn op aanklag van moord, wat na strafbare manslag verander is. Inwoners sê polisiewreedheid in dié Weskusdorpie is algemeen. 'n Plaaslike regsfirma hanteer tans 20 siviele eise oor beweerde aanranding deur polisiebeamptes van die dorp. Die inhoud van hierdie berig kan kykers ontstel.