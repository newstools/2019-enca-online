Die Ndlovu-jeugkoor het die wêreldverhoog stormgeloop en 'n plek in miljoene mense se harte losgesing. JOHANNESBURG - Suid-Afrika se jong musieksterre het vanjaar ver oor die landsgrense geskitter. Die Ndlovu-jeugkoor van Limpopo was die eerste koor wat die eindronde van die gewilde kompetisie "America’s Got Talent" kon haal. Sedertdien het 'n internasionale platekontrak en 'n debuutalbum gevolg. Terselfdertyd het 'n Noordwes-skoolkoor se weergawe van die Queen-treffer “Bohemian Rhapsody” soos 'n veldbrand op sosiale media versprei. eNuus se Mia Spies het met die dirigent Ralf Schmitt gesels wat die septer by albei dié sangsensasies swaai.