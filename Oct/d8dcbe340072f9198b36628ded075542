Sommige van dié weggooidiere wag al jare by Wollies vir hulle eienaars - of vir 'n tweede kans deur aanneming. PRETORIA. Al hoe meer troeteldiere word deur hulle eienaars weggegee, of op verlate plekke gelos, en dit veroorsaak hoofbrekens vir diereskuilings. Die skuiling, Wollies, in Pretoria-Noord, het verlede week meer as tien honde ingeneem wat op verlate plekke agtergelaat is - sommige in 'n haglike toestand. En hulle is bekommerd dat hulle nie plek gaan hê vir die diere wat elke jaar tydens die Desembervakansie by die skuiling afgelaai word nie.