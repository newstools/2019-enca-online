Die staat hou vol Nicholas Ninow se trane is bloot ‘n poging om ligter straf te kry. PRETORIA - Die kinderverkragter Nicholas Ninow sê hy kan bitter min van sy grudaad onthou, maar hy het diep berou. Hy het vandag self ter strafversagting getuig in die Noord-Gautengse Hooggeregshof. Ninow is in September daaraan skuldig bevind dat hy 'n dogtertjie twee maal in ‘n Dros-restaurant verkrag het asook aan die besit van dwelms en regsverydeling. Hy het huilend 'n gedig aan sy slagoffer opgedra, maar die staat meen dis krokodiltrane.