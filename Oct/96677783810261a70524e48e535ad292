Die geliefde akteur, Cobus Visser, is Maandagoggend op 70-jarige ouderdom oorlede. PRETORIA - 'n Uitstekende oorklanker, 'n akteur wat onder 'n karakter se vel kon inkruip en 'n goeie en lojale vriend. Dít was maar drie van die beskrywings van die 70-jarige Cobus Visser, wat Maandagoggend aan hartversaking dood is. Visser was deel van 'n rits rolverdelings, waaronder “Molly en Wors”, “Dryfsand”, “Amalia”, “Onder Draai die Duiwel Rond”, en mees onlangs, “Huis Lelieveld”. Dié komedie begin Woensdagaand op kykNET.