Die saak teen die 31-jarige Meghan Cremer se vermeende moordenaars is uitgestel tot Januarie volgende jaar vir verdere ondersoek. KAAPSTAD - Meghan Cremer se vermeende moordenaars het in die Athlone-landdroshof in Kaapstad verskyn. Sy het op 3 Augustus vermis geraak van ’n perdeplaas in Ottery waar sy gewerk het. Haar liggaam is ’n week later daar naby in Philippi gevind. Dit was een van ’n reeks moorde op vroue in Vrouemaand wat uiteindelik uitgeloop het op landwye betogings teen geslagsgebaseerde geweld.