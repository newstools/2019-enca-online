Die projek sal wetenskaplikes in staat stel om visuele toegang tot beide die Noordelike en Suidelike Halfrond te kry. BLOEMFONTEIN. 'n Wêreldbekende kundige op die gebied van die spektroskopie van sterre poog om sy kennis te deel met studente van die Universiteit van die Vrystaat. Hy wil ook 'n astronomiese spektograaf ontwikkel wat groot deure vir astronomiese navorsing in Suid-Afrika kan oopmaak. Dokter Richard Gray, verbonde aan die Appalachin State University in Noord-Carolina, het met Nuusdag oor die groot projek gesels. 