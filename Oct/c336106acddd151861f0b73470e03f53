Die 13-jarige Beandri Booysen wil ook graag New York en Singapoer sien, modelwerk doen en ‘n Mini Cooper bestuur. PRETORIA - Behandel almal dieselfde, al lyk hulle anders as jy. Dít is die boodskap van ‘n tiener met progerie – ook bekend as oumenssiekte. Beandri Booysen is sover bekend die enigste progerielyer in die land. Dit is dieselfde siekte wat wyle Fransie Geringer gehad het. En al staan Beandri net een meter in haar sokkies, droom sy groot.