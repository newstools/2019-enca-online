Dié vlugtelinge is woedend oor hoe hulle deur die Suid-Afrikaanse regering en Suid-Afrikaners behandel word. PRETORIA - Geweld het in Pretoria uitgebreek toe die polisie en vlugtelinge by die VN se vlugtelingkantoor slaags geraak het. Die vlugtelinge kamp reeds vir langer as 'n maand voor dié kantoor uit. Hulle eis dat die VN hulle na 'n ander land verskuif waar hulle nie slagoffers van xenofobiese geweld sal wees nie. Die vlugtelinge het Donderdag toegang tot die perseel verkry en VN-personeel het uit vrees vir hulle veiligheid ontruim.