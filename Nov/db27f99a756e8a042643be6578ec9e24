‘n Hipermoderne fasiliteit in Ekurhuleni is die eerste van sy soort in ‘n voorheen benadeelde gebied. THEMBISA - Padongelukke eis jaarliks die lewens van sowat 14 000 Suid-Afrikaners en kos die land R166-miljard. Daarom het die regering onlangs 'n omvattende plan geloods om aan dié krisis aandag te gee. Dit sluit in meer lisensiesentrums in armer gebiede. Die eerste van drie is Maandag aan die Gautengse Oos-Rand geopen.