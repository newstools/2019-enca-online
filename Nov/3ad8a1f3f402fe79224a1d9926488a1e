'n Nieregeringsorganisasie pak twee ministers in die hof oor die hantering van ongebore babas wat sterf. CENTURION - Die regering skend ouers van ongebore babas wat sterf se regte en vererger hulle rou. Dít is die mening van die nieregeringsorganisasie, Voice of the Unborn Baby, wat twee ministers dié week in 'n baanbrekersaak in die hof gepak het. Ingevolge wetgewing word fetusse wat voor 26 weke in die baarmoeder sterf, as mediese afval beskou, en kan nie begrawe of veras word nie. Die organisasie sê wetgewing moet aangepas word sodat ouers self kan besluit wat hulle daarmee wil doen.