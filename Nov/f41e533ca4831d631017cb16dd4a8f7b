Die “Vloek met Flair”-paneel meen die konteks waarin daar gevloek word, is 'n belangrike oorweging. PRETORIA - Wanneer is 'n vloekwoord 'n vloekwoord en in watter konteks is gekruide taal toelaatbaar? Dit was van die gesprekspunte by die "Vloek met Flair"-simposium. Die simposium is deur die Virtuele Instituut vir Afrikaans, oftewel VIVA, aangebied om 'n platform vir gesonde debatvoering oor taaltaboes te skep.