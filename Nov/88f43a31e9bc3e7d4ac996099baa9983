Die IRV het die OB gevra om beweerde onreëlmatighede in die Gautengse Onderwysdepartement te ondersoek. PRETORIA - Die Gautengse Onderwysdepartement het ouers en leerlinge in die steek gelaat. So sê die Instituut vir Rasseverhoudinge, oftewel die IRV. Hy vra dat die Openbare Beskermer die Gautengse LUR vir onderwys, Panyaza Lesufi, ondersoek. Dis oor beweerde onreëlmatige uitgawes en wanadministrasie by die departement. 'n Deel van die klagte hou verband met die omstrede aanlyn aansoekstelsel vir plasings in skole.