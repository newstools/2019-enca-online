Vir haar derde huwelik is sy haar eie beste lewensmaat, het Rita Woodall-Terblanche besluit. VANDERBIJLPARK – 'n 63-jarige vrou van Vanderbijlpark is sover bekend die eerste sologamis in Suid-Afrika. Rita Woodall-Terblanche het onlangs in 'n klein seremonie met haarself getrou. Sologamie word nêrens ter wêreld wetlik erken nie, maar die seremonie is veral oorsee 'n toenemende neiging onder enkellopendes. eNuus het met dié pasgetroude gesels by die hotel waar sy met haarself afgehaak het.