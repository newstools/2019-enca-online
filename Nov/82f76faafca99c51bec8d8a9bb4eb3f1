ArcelorMittal moet verkoop eerder as sluit, pleit minister. SALDANHABAAI – ArcelorMittal moet probeer om sy staalaanleg in Saldanha aan die Weskus te verkoop eerder as om dit te sluit. So sê die Minister van Handel en Nywerheid, Ebrahim Patel. ArcelorMittal het Maandag aangekondig hy gaan die aanleg sluit, en honderde mense kan gevolglik hulle werk verloor. Die aanleg het die afgelope tyd ’n reuseverlies gely weens hoë bedryfskoste.