Die organisasie Pit Pals het ‘n Go Fund Me-blad gestig om geld te probeer insamel en sê die mishandelde honde verdien waardigheid. KAAPSTAD - 21 honde wat bestem was om aan straatgevegte deel te neem en toe gered is, se toekoms is opnuut in die weegskaal. Die Kaapstadse plaas waar dié honde gerehabiliteer word, gaan verkoop word. Die eienaars van die organisasie Pit Pals verkoop nou hulle eie huise in 'n desperate poging om die grond te kan besit. Maar hulle kort nog meer as R2-miljoen.