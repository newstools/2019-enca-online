Oudpresident Nelson Mandela het regter Edwin Cameron destyds beskryf as ’n ware Suid-Afrikaanse held. JOHANNESBURG - 'n Ware Suid-Afrikaanse held. Só het oudpresident Nelson Mandela regter Edwin Cameron destyds beskryf. Vandag is dit weer bevestig toe Cameron na 'n kwarteeu uit die regbank tree. Maar eers het hy sy finale uitspraak gelewer tydens 'n spesiale sitting in die Konstitusionele Hof. Cameron is bedank vir sy bydrae tot die regstelsel. Hy is ook geloof vir sy aktivisme vir onder meer nierassigheid, gay-regte en MIV/vigs.