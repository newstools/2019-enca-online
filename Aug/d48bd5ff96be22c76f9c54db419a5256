Joey en Anisha van Niekerk se familie wag steeds dat geregtigheid geskied. PRETORIA - Die families van ‘n vermoorde Noordwes-egpaar sê hulle is emosioneel uitgebrand en die verhoor het skaars begin. Joey en Anisha van Niekerk is in 2017 in Mooinooi ontvoer, gemartel en vermoor, blykbaar oor 'n eiendomsgeskil. Die verhoor van vyf mense weens die moorde het uiteindelik dié week in die Noord-Gautengse hooggeregshof begin. Al vyf ontken skuld en het geen pleitverduideliking verskaf nie.