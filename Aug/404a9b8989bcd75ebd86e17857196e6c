Samaritane wil klein Oprah se storie gebruik om mense te laat besef daar is beter opsies as om babas weg te gooi. CENTURION - Meer as 3 000 babas word na raming jaarliks vir dood agtergelaat in Suid-Afrika. Die meeste is pasgebore en oorleef dit nie. Maar een dogtertjie het nie deel van die statistieke geword nie. Sy is vroeër die maand gered waar sy in 'n inkopiesak in 'n stuk veld in Centurion gelê en huil het. Nou staan gesinne tou om vir klein Oprah 'n huis te gee.