Johanco Fleischman en Jessica Kuhn se familie het ‘n privaat ondersoeker aangestel om hulle moordenaars te probeer vastrek. KEMPTON PARK - Dis drie maande sedert die moord op 'n jong paartjie langs 'n Gautengse hoofweg. Johanco Fleischman en Jessica Kuhn is doodgeskiet toe hulle voertuig sonder brandstof op die Putfontein-wisselaar naby Benoni gaan staan het. Dis ‘n berugte misdaadnes weens onwettige mynbedrywighede in die omgewing. Die polisie het onderneem om binne ure inhegtenisnemings te maak, maar die moordenaars is steeds op vrye voet, en die slagoffers se families sonder berusting.