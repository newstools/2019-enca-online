Solidariteit wil wapenvervaardiger Denel laat vervolg vir beweerde bedrog en wanbesteding. CENTURION - Voormalige Denel-hoës kan binnekort vervolg word vir beweerde bedrog en wanbesteding. Dít nadat Solidariteit dié sukkelende staatsinstelling hof toe gesleep het. Die wapenvervaardiger kon verlede maand slegs 85% van werknemers se salarisse betaal. Solidariteit het vandag ‘n dringende aansoek by die hooggeregshof ingedien om Denel te dwing om werkloosheidsversekering en belasting, wat van werkers se salarisse afgetrek is, aan die Inkomstediens en Werkloosheidsversekeringsfonds oor te betaal. 