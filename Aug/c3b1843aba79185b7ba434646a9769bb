Nick Serfontein en Agri SA-president Dan Kriek het ‘n alternatiewe verslag saamgestel wat volgens hulle meer sinvolle oplossings vir grondhervorming bied. KROONSTAD - Landbou is by 'n keerkunt, en die privaat sektor kan dit in die regte rigting stuur. Só sê leierboer Nick Serfontein. Die presidensiële adviespaneel oor grondhervorming het onlangs sy omstrede verslag bekend gemaak. Serfontein en ander rolspelers het ‘n alternatiewe verslag opgestel wat meer daarop fokus om kommersiële boere by die proses te betrek. 