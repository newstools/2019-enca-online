Die Krugersdorp-moordenaars is op 19 Augustus swaar vonnisse opgelê. JOHANNESBURG - Barbaars, koelbloedig en iets uit 'n gruwelrolprent. Só beskryf regter Ellem Jacob Francis die Krugersdorp-afspraakmoorde - wat hy ook die ergste saak noem wat hy al aangehoor het. Francis het vandag swaar vonnisse opgelê aan diegene wat verantwoordelik was vir die moord op 11 mense oor 'n tydperk van vier jaar. Zak Valentine, Cecilia Steyn en Marcel Steyn was deel van 'n satanistiese kultusgroep wat tussen 2012 en 2016 'n skrikbewind aan die Gautengse Wes-Rand gevoer het.