Die gelykheidshof het bevind om die ou landsvlag onnodig te vertoon, is haatspraak, skadelik en rassisties. JOHANNESBURG - Die ongegronde vertoon van die ou landsvlag is amptelik haatspraak. So het die gelykheidshof beslis. Die Nelson Mandela-stigting het die aansoek in die hof gebring nadat die vlag twee jaar gelede tydens ‘n Swart Maandag-optog teen plaasmoorde geswaai is. Die uitspraak verbied dié soort openbare tentoonstelling van die vlag. Dis egter nie 'n algehele verbod nie.