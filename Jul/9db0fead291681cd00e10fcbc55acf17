Ná die dood van 'n Stellenbosse eerstejaar op 26 Julie 2019 word vrae gevra oor die rol van koshuistradisies. STELLENBOSCH - Die dood van 'n eerstejaarstudent ná 'n tradisionele kuiergeleentheid het die Universiteit Stellenbosch geruk. Die universiteit samel nou inligting in oor die gebeure. Volgens die US is riskante tradisies reeds afgeskaf en het huiskomiteelede dié aand toesig gehou om seker te maak drank word verantwoordelik gebruik. Maar oudinwoners sê dis moeilik om te glo koshuiskultuur of groepsdruk het nié ‘n rol in Leandro Hopley se dood gespeel nie.