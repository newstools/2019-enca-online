KRAAIFONTEIN - Musieklesse en -instrumente bring nuwe hoop in bendegeteisterde gebiede. Volgens inwoners van Scottsdene in Kraaifontein in die Wes-Kaap is hulle buurt heelwat stiller vandat bendelede by 'n musiekopleidingsprogram betrek word. Die "Join Bands not Gangs"-program het Donderdag, op Nelson Mandeladag, sy uitbreiding na nóg 'n hoërskool bekend gestel. Jong mense van albei skole het aan 'n uitvoering deelgeneem.