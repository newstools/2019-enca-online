Nadat diere by die Shamwari-rehabilitasiesentrum aangesterk het, word hulle vrygelaat om vir die res van hulle lewens op dié wildreservaat se vlaktes deur te bring. PATERSON - Die Shamwari Privaat Wildreservaat buite Port Elizabeth het pas 'n vyf miljoen randse rehabilitasiesentrum vir wilde diere geopen. Dis die enigste van sy soort in die Oos-Kaap en word geloof as 'n reusestap vir bewaring in Suid-Afrika. Dié sentrum versorg beseerde, siek of wees diere vanoor die land en laat hulle weer later in die natuur vry.