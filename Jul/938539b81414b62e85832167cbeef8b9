Aanhangers, sangers, bekendes en politici het op 26 Julie 2019 vir legende Johnny Clegg totsiens gesê. JOHANNESBURG - Die musieklegende Johnny Clegg het die vensters van Suid-Afrikaners se siele oopgemaak. Só sê veteraanjoernais Max du Preez. Die 66-jarige Clegg is verlede week aan pankreaskanker dood. Nadat sy familie verlede week 'n privaat begrafnisdiens gehou het, kon die res van die land vandag afskeid neem. Honderde aanhangers het tydens 'n openbare gedenkdiens by die Sandton-konferensiesentrum aan dié ikoon hulde gebring. 