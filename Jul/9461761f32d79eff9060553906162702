"Ek weet nie" was op 16 Julie 'n refrein in oudpresident Jacob Zuma se getuienis voor die staatskapingskommissie. JOHANNESBURG - Jacob Zuma se tweede dag voor die Zondo-kommissie is gekenmerk deur ontkennings en dat hy “nie mooi kan onthou nie”. Al het verskeie getuies hom regstreeks by staatskaping betrek, het Zuma dit weer benadruk dat hý die eintlike slagoffer is. Zuma het gesê hy en sy kinders is selfs gisteraand met die dood gedreig.