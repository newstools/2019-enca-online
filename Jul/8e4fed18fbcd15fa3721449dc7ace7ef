JOHANNESBURG - James Small was 'n stoutseun met 'n baie goeie hart. So het sy familie en vriende gesê toe die Springboklegende by die Wanderers-rugbyklub in Johannesburg gegroet is. Die 50-jarige is op 10 Julie skielik dood nadat hy vermoedelik 'n hartaanval gekry het. Small is die derde lid van die 1995-Springbokspan wat dood is. Die Bokke dra Saterdag 20 Julie se toets in die rugbykampioenskap aan hom op.