Dié Suid-Afrikaanse rekord dien as opwarming vir 'n Guinness-wêreldrekordpoging later dié jaar. KAAPSTAD - As mens regtig baie honger is, kan jy nou 'n burger bestel wat meer as jy weeg. Maar dis dalk beter om ál jou vriende en hulle beursies saam te bring na die Kaapse kuierplek wat Joe's Monster Burger op sy spyskaart het. Dit het 'n nuwe Suid-Afrikaanse rekord opgestel, maar wêreldoorheersing is ook in die visier.