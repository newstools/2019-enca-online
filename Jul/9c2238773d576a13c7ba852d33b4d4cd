Zelda la Grange hoop die minireeks "'n Uitsonderlike roeping" sal landsburgers aan Madiba se wyshede herinner. JOHANNESBURG - Nelson Mandela sou baie bekommerd gewees het oor waar Suid-Afrika nou is. So sê sy voormalige persoonlike assistent, Zelda la Grange. Sy hoop 'n nuwe minireeks oor die wêreld-ikoon se lewe sal die land aan sy morele kompas herinner. Madiba sou op 18 Julie 101 jaar oud geword het.